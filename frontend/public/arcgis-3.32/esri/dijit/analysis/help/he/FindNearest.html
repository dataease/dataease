<!DOCTYPE html>
<html dir="rtl">
<head>
    <meta http-equiv="content-type" content="text/html; charset=utf-8"/>
    <title></title>
    <link rel="Stylesheet" href="../css/analysis.css" />
    <script type="text/javascript">
        function init() {
            if (window.location.hash) {
                var parentDiv, nodes, i, helpInfo, helpId, helpInfoArr, helpEnvFilter, envContent, hideEnvClass, hideNodes;
                helpInfo = window.location.hash.substring(1);
                    if(helpInfo.indexOf("-")) {
                        helpInfoArr = helpInfo.split("-");
                        helpId = helpInfoArr[0];
                        helpEnvFilter = helpInfoArr[1];
                    }
                    else {
                        helpId = helpInfo;
                    }
                parentDiv = document.getElementById("topics");
                nodes = parentDiv.children;
                    hideEnvClass = (helpEnvFilter === "OnlineOnly"? "PortalOnly": "OnlineOnly");
                    if(document.getElementsByClassName) {
                        hideNodes = document.getElementsByClassName(hideEnvClass);
                    }
                    else {
                        hideNodes = document.querySelectorAll(hideEnvClass);
                    }
                for(i=0; i < nodes.length; i++) {
                    if(nodes[i].id !== helpId) {
                        nodes[i].style.display ="none";
                    }
                    }
                    for(i=0; i < hideNodes.length; i++) {
                        hideNodes[i].style.display ="none";
                    }
                }
            }
    </script>
</head>
<body onload="init()">
<div id="topics">
    <div id="toolDescription" class="largesize">
        <h2>מציאת הסמוכים ביותר</h2><p/>
        <h2><img src="../images/GUID-150C2484-7459-405A-8835-B4E72CD49738-web.png" alt="מציאת הסמוכים ביותר"></h2>
        <hr/>
    <p>כלי זה מוצא את הישויות והדוחות הסמוכים ביותר ומדרג את המרחק לישויות הסמוכות ביותר. כדי למצוא את הפריטים הסמוכים ביותר, הכלי יכול למדוד באמצעות מרחק בקו ישר או אופן הגעה שנבחר. קיימות אפשרויות בחירה להגביל את מספר הישויות הסמוכות ביותר שיש למצוא, או את טווח החיפוש שבו יש למצוא אותן. התוצאות מכלי זה יכולים לעוזר לך לענות על שאלות מהסוגים הבאים:
        <ul>
            <li>מה נמצא בפארק הסמוך ביותר לכאן?
            </li>
            <li>לאיזה בית חולים אני יכול להגיע בזמן הקצר ביותר? כמה זמן תימשך הנסיעה ביום שלישי בשעה 17:30 במהלך שעות העומס?
            </li>
            <li>מה מרחק הנסיעה בין שתי ערים ראשיות אלה?
            </li>
            <li>מי מקרב מטופלים אלה מתגוררים בטווח של 3 ק&quot;מ ממפעלים כימיים אלה?
            </li>
        </ul>
        
    </p>
    <p>הכלי 'מציאת הסמוכים ביותר' מחזיר שכבה שמכילה את הישויות הסמוכות ביותר ושכבת קו שמקשרת את מיקומי ההתחלה למיקומים הסמוכים ביותר אליהם. שכבת הקו מכילה מידע אודות מיקומי ההתחלה והמיקומים הסמוכים ביותר וכן המרחקים ביניהם.
    </p>
    <p>אם האפשרות  <b>השתמש בתיחום המפה הנוכחי</b> מסומנת, רק הישויות שנראות בתוך גבולות תיחום המפה הנוכחי יחשבו כמיקום התחלה וישויות סמוכות ביותר פוטנציאליות. אם האפשרות לא מסומנת, כל הישויות בשכבת הקלט יילקחו בחשבון, גם אם הן מחוץ לתיחום המפה הנוכחי.
    </p>
    </div>
    <!--Parameter divs for each param-->
    <div id="analysisLayer">
        <div><h2>ציין את מיקומי ההתחלה</h2></div>
        <hr/>
        <div>
            <p>הכלי 'מציאת הסמוכים ביותר' מודד מישויות בשכבה שציינת כאן (מיקומי ההתחלה) אל המיקומים שתציין בפרמטר הבא.  הכלי תומך בעד  5,000 ישויות בכל שכבה. 
            </p>
        </div>
    </div>
    <div id="NearbyLocationsLayer">
        <div><h2>מציאת המיקומים הסמוכים ביותר ב</h2></div>
        <hr/>
        <div>
            <p>הכלי 'מציאת הסמוכים ביותר' מודד מכל אחת מהישויות בשכבה הראשונה למיקומים בשכבה זו. הכלי תומך בעד  5,000 מיקומים בכל שכבה. </p>
            <p>בנוסף לבחירת שכבה מהמפה שלך, באפשרותך לבחור באפשרות  <b>בחר שכבת ניתוח</b> בתחתית הרשימה הנפתחת. אפשרות זו פותחת גלריה שבה באפשרותך לעיין ולבחור ערכות נתונים ממקורות שונים לצורך שימוש בניתוח. 
            </p>
        </div>
    </div>
    <div id="MeasurementMethod">
        <div><h2>מדידה</h2></div>
        <hr/>
        <div>
            <p>בחר האם למצוא את המיקומים הסמוכים ביותר במרחק בקו ישר או במצב הגעה שנבחר. ניתן להשתמש באופני הגעה רק כאשר שכבת הקלט מכילה נקודות. דרכי ההגעה הזמינות נקבעות על ידי מנהל המערכת בארגון שלך. בעת שימוש באחד מאופני ההגעה, המדידות נעשות לאורך כבישים או מדרכות והן מכבדות את הכללים הרלוונטיים, כגון רחובות חד-סיטריים, פניות אסורות וכו'.
            </p>
            <p>בעת מדידה בין קווים או אזורים, נמצא המרחק מהנקודה הקרובה ביותר או אליה לאורך הקו או הגבול של האזור. 
            </p> 
            <p>בעת בחירה באפשרויות  <b>זמן נסיעה</b>, <b>זמן נסיעה בדרכים כפריות</b> או <b>זמן נסיעה במשאית</b> יש לך אפשרות לבחור כיצד למדוד את זמן הנסיעה.
                <ul>
                    <li>
                        <p>בטל את סימון האפשרות  <b>השתמש בתנועה</b> כדי למצוא את הישויות הסמוכות ביותר בהתבסס על מהירויות תנועה סטטיות, כגון מגבלות המהירות, במקום על מהירויות משתנות שנגרמות על ידי מצב תנועה משתנה.
                        </p>
                        <p>זו האפשרות שיש לבחור אם ברצונך לדעת מה נמצא באופן כללי במרחק הקרוב ביותר, אבל לא בהכרח לפי מצב התנועה עבור שעה ויום ספציפיים.
                        </p>
                    </li>
                    <li>
                        <p>סמן את האפשרות  <b>השתמש בתנועה</b> כדי למצוא את הישויות הסמוכות ביותר בהתבסס על שעת התחלה נתונה ומצב משתנה של התנועה. אם תבחר גם באפשרות <b>תנועה חיה</b>, שעת היציאה ממיקומי ההתחלה תוגדר כשעה הנוכחית, ומהירויות התנועה הנוכחיות והחזויות יילקחו מחיישנים ומהזנות כדי לקבוע אילו ישויות הן הסמוכות ביותר. מהירויות התנועה החזויות מחושבות לפי מהירויות תנועה חיה, מהירויות היסטוריות ואירועים נוכחיים כגון מזג האוויר. מהירויות תנועה נחזות 12 שעות קדימה, כך שבאפשרותך להזיז את המחוון כדי להגדיר את שעת היציאה מראש עד 12 שעות לפני היציאה.
                        </p>
                        <p>השתמש בהגדרות תנועה-חיה אלה כדי לגלות לאילו ישויות ניתן להגיע בזמן הקצר ביותר עבור: יציאה כעת, יציאה בעוד שעה וכו'.
                        </p>
                    </li>
                    <li>
                        <p>בעת בחירה באפשרויות  <b>השתמש בתנועה</b> ו <b>תנועה על בסיס מצב טיפוסי עבור</b> יום ושעה, הכלי מוצא את הישויות הסמוכות ביותר על בסיס ממוצעי מהירות היסטוריים עבור מרווחים של חמש דקות לאורך שבוע רגיל. התוצאות כוללות את מצב התנועה, אבל מתעלמות מההשפעה של נסיבות ואירועי תנועה נוכחיים שעשויים להיות שונים במידה רבה מהרגיל.
                        </p>
                        <p>באפשרותך להשתמש בהגדרות תנועה היסטורית אלה כדי לשאול, לדוגמה, &quot;לאילו ישויות ניתן באופן כללי להגיע במהירות הרבה ביותר כאשר יוצאים לדרך מישויות ההתחלה בשעה 11:30 בבוקר ביום רביעי?&quot;. 
                        </p>
                        <p>השעה שאתה מגדיר מתייחסת לאזור הזמן שבו נמצאות ישויות ההתחלה. לפיכך, אם אתה מגדיר את השעה כ-08:00 ויש לך שתי ישויות התחלה, אחת בעיר ניו-יורק והשנייה בלוס-אנג'לס, הכלי ימצא את המיקומים הסמוכים ביותר מתוך הנחת שעת יציאה של 08:00 לפי שעון החוף המזרחי של ארה&quot;ב ו-08:00 לפי שעון החוף המערבי של ארה&quot;ב, בהתאמה.
                        </p>
                    </li>
                </ul>
                שים לב שבעוד רכב מתרחק מנקודה, זמן חולף ומצב התנועה משתנה. הכלי לוקח בחשבון השתנויות אלה כאשר האפשרות <b>השתמש בתנועה</b> מסומנת; עם זאת, לא כל האזורים תומכים בתנועה. לחץ על הקישור <b>ראה זמינות</b> בכלי כדי לברר אם אפשרות זו מוצעת באזור הבדיקה שלך. 
            </p>
            <p>האפשרות  <b>זמן נסיעה במשאית</b> יכולה להשתמש במהירויות נסיעה דינמיות על בסיס תנועה, אבל רק עד למהירות הנסיעה החוקית למשאיות. לדוגמה, אם המהירות הדינמית עבור רחוב על בסיס תנועה חיה היא 100 קמ&quot;ש, אבל המהירות המרבית המותרת למשאיות ברחוב זה היא 90 קמ&quot;ש, החישוב ישתמש בערך 90 קמ&quot;ש עבור רחוב זה.
            </p>
        </div>
    </div>
    <div id="barrier_layers">
        <div><h2>בחר שכבות מחסום</h2></div>
        <hr/>
        <div>
            <p> ישות אחת או יותר אשר משמשות כמגבלות זמניות (מחסומים) בעת נסיעה ברחובות שמתחת. ניתן לציין מחסומים באמצעות ישויות נקודה, קו או פוליגון.
            </p>
            <p>מחסום נקודה עשוי לייצג עץ שקרס, תאונת דרכים, קו חשמל שנפל או כל דבר שחוסם לחלוטין את התנועה במיקום מסוים לאורך הרחוב. התנועה ברחוב מותרת, אבל לא בקטע החסום. ניתן לציין עד 250 ישויות שיתפקדו כמחסומי נקודה.
            </p>
            <p>מחסום קו אוסר על הנסיעה בכל מקום שבו המחסום מצטלב עם הרחובות. לדוגמה, מחסום קו עשוי לייצג תהלוכה או הפגנה שחוסמות את התנועה במספר מקטעי רחובות. אם המספר של ישויות רחוב שמצטלבות עם כל מחסומי הקו עולה על 500, הכלי מציג שגיאה.
            </p>
            <p>מחסום פוליגון אוסר על הנסיעה בכל מקום שבו הפוליגון מצטלב עם הרחובות. שימוש אחד בסוג מחסום זה הוא לייצוג הצפות שמכסות אזורים של רשת רחובות ולא מאפשרים נסיעה בכבישים באותם אזורים. אם המספר של ישויות רחוב שמצטלבות עם כל מחסומי הפוליגון עולה על 2000, הכלי מציג שגיאה.
            </p>
        </div>
    </div>
    <div id="Cutoffs">
        <div><h2>עבור כל מיקום בשכבת הקלט</h2></div>
        <hr/>
        <div>
            <p>לרשותך שתי אפשרויות להגבלת החיפוש אחר המיקומים הסמוכים ביותר. אפשרות אחת היא להגביל את המספר המקסימלי של המיקומים הסמוכים ביותר שיש למצוא לכל מיקום התחלה. באפשרותך למצוא את הפארק האחד הקרוב ביותר, שני הפארקים הקרובים ביותר וכו'. האפשרות השנייה היא להגדיר מרחק חיפוש מקסימלי או זמן נסיעה מקסימלי.
            </p>
            <p>אם תבטל את הסימון של אפשרויות אלה, המספר המקסימלי של מיקומים סמוכים ביותר למציאה יהיה 100 (מגבלת הכלי), וטווח החיפוש המקסימלי הוא בלתי מוגבל.
            </p>
            <p>זמן העיבוד תלוי במספר מיקומי ההתחלה, במספר המיקומים הסמוכים ביותר ובטווח החיפוש המקסימלי.   זמן העיבוד ארוך יותר כאשר יש יותר מיקומים או טווחי חיפוש גדולים יותר.
            </p>
            <p>שים לב שכאשר מגבלה מוגדרת על טווח החיפוש, ייתכן שהכלי לא ימצא אף מיקום סמוכים ביותר בתוך אותו טווח, או שימצאו פחות מיקומים מהמספר המקסימלי של מיקומים סמוכים ביותר שציינת.
            </p>
        </div>
    </div>
    <div id="OutputNearestLocationsLayer">
        <div><h2>שם שכבת התוצאה</h2></div>
        <hr/>
        <div>
            <p>זהו השם של שכבת הישות שתיווצר ב <b>התוכן שלי</b> ותתווסף למפה. אם שכבת הישות כבר קיימת, תתבקש לספק שם אחר. שכבת הישויות תכיל שתי שכבות: אחת מייצגת את המיקומים הסמוכים ביותר והשנייה מייצגת את הקווים שמחברים את מיקומי הקלט למיקומים הסמוכים ביותר.
            </p>
            <p>אם בחרת באפשרות  <b>כלול שכבות מסלול</b>, כל מסלול מהתוצאה נשמר גם כשכבת מסלול. שכבת מסלול כוללת את כל המידע עבור מסלול ספציפי, כגון התחנות שהוקצו למסלול וכן הוראות ההגעה. יצירת שכבות מסלול שימושית אם ברצונך לשתף את המסלולים המסוימים עם חברים אחרים בארגונך או להמשיך לשנות את המסלולים תוך שימוש בלחצן <b>הוראות</b> במציג המפה. שכבות המסלול משתמשות בשם שסופק עבור שכבת הישויות כתחילית ובשם המסלול שהופק כחלק מהניתוח, שנוסף ליצירת שם ייחודי עבור כל שכבת מסלול.
            </p>
            <p>המספר המקסימלי של שכבות מסלול שניתן ליצור הוא  1,000. אם התוצאה מכילה יותר מ-1,000 מסלולים והאפשרות  <b>כלול שכבות מסלול</b> מסומנת, הכלי יצור רק את שירות ישות הפלט.
            </p>
            <p>בעזרת התפריט הנפתח  <b>שמור תוצאה ב</b>, באפשרותך לציין את שם התיקייה ב <b>תוכן שלי</b> שבה שכבת הישויות ושכבות המסלול, אם נוצרו, יישמרו.
            </p>
        </div>
    </div>
</div>
</html>
